# Simulation Kinematic For Scara Robot Printer

โปรเจคนี้มีวัตถุประสงค์เพื่อจำลองเส้นทางการเคลื่อนที่ของหัวพิมพ์ในเครื่องพิมพ์ 3 มิติแบบแขนกล SCARA (Selective Compliance Articulated Robot Arm) ซึ่งเป็นกลไกที่นิยมใช้ในระบบการพิมพ์ 3 มิติ เนื่องจากมีความสามารถในการเคลื่อนที่ในแนวระนาบอย่างรวดเร็วและแม่นยำ โดยโครงการนี้เน้นการศึกษาเชิงจลนศาสตร์ของการเคลื่อนที่ รวมถึงการคำนวณ Forward Kinematics (FK) เพื่อกำหนดตำแหน่งปลายทางของหัวพิมพ์และทิศทางการเคลื่อนที่ของข้อต่อต่าง ๆ ที่มีในระบบ SCARA
การจำลองนี้จะช่วยให้เข้าใจรูปแบบการเคลื่อนที่ของหัวพิมพ์ในระบบ SCARA และพฤติกรรมของแขนกลเมื่อเคลื่อนที่ไปตามเส้นทางที่กำหนด การศึกษานี้มีประโยชน์สำหรับการปรับปรุงกระบวนการพิมพ์ 3 มิติให้มีประสิทธิภาพและเพิ่มความแม่นยำในการควบคุมตำแหน่งของหัวพิมพ์ เพื่อให้สามารถผลิตชิ้นงานได้อย่างมีคุณภาพสูง
วิธีการดำเนินงานประกอบด้วยการพัฒนารูปแบบทางคณิตศาสตร์สำหรับการเคลื่อนที่ของหัวพิมพ์ SCARA โดยใช้สมการจลนศาสตร์ไปข้างหน้า (FK) และจลนศาสตร์ย้อนกลับ (IK) เพื่อสร้างแบบจำลองเส้นทางการเคลื่อนที่ พร้อมกับแสดงผลเส้นทางการเคลื่อนที่ในรูปแบบสามมิติ ซึ่งช่วยให้สามารถวิเคราะห์และปรับปรุงการเคลื่อนที่ของหัวพิมพ์ได้อย่างแม่นยำ

### 1. บทนำ (Introduction)
### 1.1 จุดประสงค์โครงการ
1	พัฒนาระบบจำลองการเคลื่อนที่ของหัวฉีด Scara 3D Printer เพื่อแสดงผลการเคลื่อนที่ในแนวระนาบ 3 มิติ ตามเส้นทางที่กำหนดจาก G-Code
2	เพื่อศึกษาการคำนวณจลนศาสตร์ไปข้างหน้า (Forward Kinematics) และจลนศาสตร์ย้อนกลับ (Inverse Kinematics) Scara 3D Printer เพื่อให้สามารถหาตำแหน่งปลายทางและการกำหนดทิศทางของข้อต่อได้อย่างแม่นยำ
3	พัฒนาอินเทอร์เฟซการแสดงผลเพื่อการตรวจสอบและวิเคราะห์การเคลื่อนที่ของหัวฉีด เพื่อให้สามารถวิเคราะห์เส้นทางการเคลื่อนที่และปรับปรุงประสิทธิภาพในการควบคุมการเคลื่อนที่ในอนาคต

